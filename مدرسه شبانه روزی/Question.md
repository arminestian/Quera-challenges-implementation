محدودیت زمان: ۰.۵ ثانیه  
محدودیت حافظه: ۲۵۶ مگابایت  

در ایام شیوع کرونا مدارس زیادی تصمیم گرفتند بعد از اتمام ایام قرنطینه برای جبران جاماندگی ناشی از آموزش مجازی، آموزش حضوری خود را به صورت شبانه‌روزی و بدون هیچ‌گونه تعطیلاتی دایر کنند! مدیران مدارس تصمیم گرفتند که تمامی روزهای تعطیل از جمله جمعه‌ها اساتید سر کلاس حضور پیدا کنند.

هر معلمی موظف است که با یک دوره تناوب ثابت در مدرسه حضور پیدا کند. به طور مثال آقای کوشکی دبیر درس ریاضی موظف است هر دو روز یک بار و آقای زمانی دبیر ادبیات موظف است هر سه روز یک بار به مدرسه بیاید. اولین روز سال تحصیلی (اول مهر) تمامی معلم‌ها به مدرسه می‌آیند و کار خود را از آن روز شروع می‌کنند. دانش‌آموزان می‌خواهند بفهمند اولین روزی که دوباره همه معلم‌ها با هم جمع می‌شوند؛ روز چندم ماه است؟ (همه‌ی ماه‌ها سی روزه هستند.)

## ورودی
در اولین خط ورودی n (تعداد معلم‌ها) وارد می‌شود.  
در هر خط از n خط بعدی، دوره تناوب حضور معلم‌ها وارد می‌شود.

```

1 ≤ n ≤ 5
1 ≤ a_i ≤ 30

```

## خروجی
در تنها خط خروجی، اولین روز حضور دوباره‌ی همه معلم‌ها نمایش داده می‌شود.

## مثال

### ورودی نمونه ۱
```

2
6
7

```

### خروجی نمونه ۱
```

13

```

### توضیحات
این مدرسه تنها دو معلم دارد که معلم اول هر ۶ روز یک بار و معلم دوم هر ۷ روز یک بار به مدرسه می‌آیند. این دو معلم پس از اولین روز مدارس، ۴۲ روز بعد در ۴۳امین روز سال تحصیلی دوباره با هم به مدرسه می‌آیند و آن روز ۱۳ام ماه است.

---

### ورودی نمونه ۲
```

4
2
4
13
12

```

### خروجی نمونه ۲
```

7

```

### توضیحات
این مدرسه چهار معلم دارد که هر معلم به ترتیب هر ۲ روز یک بار، هر ۴ روز یک بار، هر ۱۳ روز یکبار و هر ۱۲ روز یک بار به مدرسه می‌آیند. این معلم‌ها پس از اولین روز مدارس، ۱۵۶ روز بعد در ۱۵۷امین روز تحصیلی دوباره با هم به مدرسه می‌آیند و آن روز ۷ام ماه است.