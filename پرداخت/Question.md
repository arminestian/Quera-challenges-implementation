محدودیت زمان: ۱ ثانیه  
محدودیت حافظه: ۲۵۶ مگابایت

استاد شاگردان و کلاس‌های زیادی دارد. او تصمیم گرفته تا به بهترین فرد هر کلاس، کلمهٔ مورد علاقهٔ آن فرد را هدیه دهد. استاد نمی‌داند چه کسی بهترین فرد می‌شود و بنابر این باید برای هر کلاس تعدادی حرف بخرد تا با کنار هم قرار دادن زیرمجموعه‌ای از آن حروف، هر کلمهٔ مورد علاقه‌ای را بتواند بسازد.

او اکنون در درگاه خرید شاپرک قرار دارد و فرصت زیادی برایش نمانده؛ به او حداقل حروف مورد نیاز برای هر کلاس را بگویید تا کمترین هزینه را پرداخت کند.

---

## ورودی
در سطر اول ورودی عدد صحیح `t` (1 ≤ t ≤ 100) که برابر تعداد کلاس‌ها است، می‌آید.

برای هر کلاس به ترتیب:
- در سطر اول اطلاعات آن کلاس، عدد صحیح `n` (1 ≤ n ≤ 30) که برابر تعداد شاگردان استاد در آن کلاس است، آمده است.
- در `n` سطر بعدی، رشته‌های `S1, S2, …, Sn` (برای هر 1 ≤ i ≤ n، |Si| ≤ 30) که از حروف الفبای کوچک انگلیسی تشکیل شده‌اند، داده می‌شود. هر رشته نشان‌دهندهٔ کلمهٔ مورد علاقهٔ یکی از شاگردان است.

---

## خروجی
برای هر کلاس، در یک سطر کمینهٔ تعداد حروفی که استاد باید بخرد را چاپ کنید.

(نکتهٔ مسأله: استاد باید به‌گونه‌ای حروف بخرد که با استفاده از آن‌ها بتوان هر یک از کلمات مورد علاقهٔ شاگردان را به‌تنهایی ساخت؛ یعنی برای هر حرف الفبا، تعداد خریداری‌شدهٔ آن حرف باید حداقل برابر با بیشینهٔ تعداد تکرار آن حرف در بین تمام کلمات آن کلاس باشد.)

---

## مثال

### ورودی نمونه ۱
```

3
2
aba
bab
2
shaparak
pardis
3
zzz
zz
z

```

### خروجی نمونه ۱
```

4
10
3

```

**توضیح نمونه‌ها:**

- در کلاس اول کافی است دو حرف `a` و دو حرف `b` تهیه شود (در نتیجه مجموع 4 حرف).
- در کلاس دوم کافی است سه حرف `a` و یک‌عدد از هر یک از حروف `s, h, p, r, k, d, i` تهیه شود تا بتوان هر یک از دو کلمه را ساخت (مجموع 10 حرف).
- در کلاس سوم تنها کافی است ۳ حرف `z` تهیه شود تا بتوان هر یک از کلمات `zzz, zz, z` را ساخت (مجموع 3 حرف).