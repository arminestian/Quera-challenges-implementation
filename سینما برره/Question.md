-   محدودیت زمان: ۱ ثانیه
-   محدودیت حافظه: ۲۵۶ مگابایت

* * *

خان‌های برره همواره سعی می‌کردند تا مردم را از تکنولوژی دور نگهدارند. اما به علت نارضایتی‌های عمومی بالاخره تصمیم به احداث یک سینما در برره‌ی علیا گرفتند. با توجه به اختلافات ریشه‌ای بالا برره و پایین برره، تصمیم گرفته شده که اکران فیلم به صورت مجزا برای هر دو گروه انجام شود.

همواره جمعیت پایین برره و بالا برره یکی بوده اما پس از جنگ اخیر برره‌ای‌ها، جمعیت بالا برره a و جمعیت پایین برره b نفر است و همه‌ی اهالی متقاضی دیدن فیلم در سینما هستند. با توجه به نسبت فامیلی شیرفرهاد با اهالی برره‌ی بالا و پایین، پروژه‌ی احداث سینما به وی سپرده شده است. از آنجا که شیرفرهاد شایستگی لازم را برای این کار ندارد، وجدان بیدارش از او می‌خواهد کیانوش، داماد خانواده را به این کار بگمارد.

ظرفیت سالن سینما هنوز مشخص نشده است، ولی می‌خواهیم آن را برابر عددی مثل cc قرار دهیم. شورای عالی نظمیه‌ی برره برای سنگ اندازی در فرآیند حرکت به سوی مدرنیته‌ی کیانوش سیاست‌هایی را برای ظرفیت سالن ابلاغ کرده است. در هر سانس حداکثر به اندازه‌ی ظرفیت سالن (c نفر) می‌توانند داخل سالن باشند. همچنین تعداد کل سانس‌ها کم‌ترین مقدار ممکن باشد. همچنین به ازای هر گروه حداقل یک سانس باید به طور کامل پر شود. پیش بینی‌ها حاکی از آن است که اهالی همگی به سمت سالن آمده و سنت صف ایستادن را زنده نگه خواهد داشت. از طرف دیگر، با توجه به جنگ اخیر، دسته‌ی بزرگتر از بیم هشتبلکوی دسته‌ی اقلیت حاضر نیست هنگام ایستادن در صف جمعیت کمتری نسبت به دسته ی کوچکتر داشته باشد.

# ورودی

در خط اول ورودی دو عدد a و b که به ترتیب نشان دهنده‌ی جمعیت برره‌ی علیا (بالا برره) و برره‌ی سفلی (پایین برره) است داده شده است.

1≤a,b≤10**18

# خروجی

در تنها خط خروجی مقدار عدد cc که برابر با ظرفیت سالن سینما با شرایط مذکور است را چاپ کنید.

# مثال‌ها

## ورودی نمونه ۱

    6 12
    

## خروجی نمونه ۱

    6
    

## ورودی نمونه ۲

    12 8
    

## خروجی نمونه ۲

    8
    

## ورودی نمونه ۳

    15 15
    

## خروجی نمونه ۳

    15