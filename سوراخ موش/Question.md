محدودیت زمان: ۰.۵ ثانیه  
محدودیت حافظه: ۶۴ مگابایت  

یک موش در خانهٔ عمو اسکروچ وجود دارد! عمو اسکروچ می‌خواهد این موش به سوراخ موش برود و سپس در سوراخ را مسدود کند. او معتقد است اگر این موش به سوراخ خودش نرود، سال ۱۳۹۹ که سال موش است تحویل نخواهد شد!

موش و سوراخ موش روی محور افقی سه‌تایی که از صفر تا دو شماره‌گذاری شده قرار دارند (سمت چپ‌ترین نقطه `0` و سمت راست‌ترین نقطه `2` است). موش در نقطه `x1` و سوراخ موش در نقطه `x2` قرار دارد. توجه کنید ممکن است محل اولیهٔ موش و سوراخ موش یکسان باشد.

موش در هر حرکت یک واحد به سمت چپ یا یک واحد به سمت راست می‌رود. عمو اسکروچ که دل خوشی از سال ۱۳۹۹ ندارد، می‌خواهد موش با کمترین تعداد حرکت به سوراخش برسد تا سال سریع‌تر تحویل شود.

او از شما می‌خواهد طوری حرکت‌های موش را مشخص کنید که با کمترین تعداد حرکت به سوراخش برسد.

---

## ورودی
ورودی تنها شامل یک خط است که در آن دو عدد صحیح `x1` و `x2` با فاصله از هم آمده‌اند که به‌ترتیب نشان‌دهندهٔ محل اولیهٔ موش و محل سوراخ موش روی محور افقی‌اند.

```

0 ≤ x1, x2 ≤ 2

```

---

## خروجی
حرکت‌های موش از محل اولیه تا سوراخ موش را به صورت یک رشته از `L` و `R` چاپ کنید که این دو کاراکتر به‌ترتیب نشان‌دهندهٔ حرکت موش به چپ و راست هستند.

- اگر مکان اولیهٔ موش و سوراخ موش یکسان باشد، تنها عبارت زیر را چاپ کنید:

```

Saal Noo Mobarak!

```

- اگر چند مسیر با تعداد حرکت کمینه وجود دارد، می‌توانید یک مسیر را به دلخواه چاپ کنید.

---

## مثال‌ها

### ورودی نمونه ۱
```

0 2

```
### خروجی نمونه ۱
```

RR

```

### ورودی نمونه ۲
```

1 1

```
### خروجی نمونه ۲
```

Saal Noo Mobarak!

```

### ورودی نمونه ۳
```

1 0

```
### خروجی نمونه ۳
```

L